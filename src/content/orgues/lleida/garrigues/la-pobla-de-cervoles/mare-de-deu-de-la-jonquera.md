---
layout: base/orgue
redirect_from:
  - pages/orgues/lleida/garrigues/la-pobla-de-cervoles/mare-de-deu-de-la-jonquera
  - orgues/la-pobla-de-cervoles

fotos:
  - nom: IMG_9923.webp
    alt: Façana de l'orgue
    autor: Berenguer Montserrat
  - nom: IMG_9922.webp
    alt: Façana de l'orgue
    autor: Berenguer Montserrat
    portada: 1214
  - nom: IMG_0010.webp
    alt: Façana de l'orgue
    autor: Berenguer Montserrat
  - nom: IMG_0002.webp
    alt: Detall de l'enteixinat de la balconada
    caption: Detall de l'enteixinat de la balconada
    autor: Berenguer Montserrat

documents:
  - nom: Orgue Barroc de la Pobla de Cérvoles - Construcció i Restauració 
    autor: Anton Bundó i Nin
    link: https://nextcloud.acorgue.cat/s/WYgBxQr2CMJ3Kmw/download
    type: pdf
---

La construcció d'aquest orgue per Antoni Casas el 1752 està ben documentada. Pels detalls de construcció queda clar 
que l'orgue de Cases era d'un sol teclat, l'actual orgue major. Fou ampliat amb un teclat d’Eco després (o cadireta interior), molt probablement
pel seu fill, Josep Casas. Certs detalls de construcció mostren gran semblança amb les restes de l'orgue de Bràfim, obra documentada d'aquest constructor.
Existeix, a més, una diferència notable de qualitats: tant els materials com l'acabat en general de la primera etapa (Antoni Casas) 
són clarament superiors a la segona etapa (Josep Casas). Es coneix una història del Pare Soler on aquest defensava Josep Cases davant 
de les acusacions del Capítol de la catedral de Sevilla referents a la qualitat de l'instrument que l'orguener havia
construït recentment. Potser tenien una certa part de veritat?

A finals del s. XIX se substituïren les manxes per unes de faiçó, molt típiques de l'orguener Juan Florenzano. És molt probable
que aquest orguener afegís també dos registres nous a l'orgue major (sense etiqueta a la consola) en un secret separat: possiblement
una flauta de 4′ i possiblement una corneta de quatre rengles. L'any 1906 es retiraren els tubs d'aquest útlim registre. 
Per deixar els forats tapats, hi van introduir bocins de paper de diari. 

L'orgue fou espoliat dels seus tubs de metall a la Guerra Civil, però conserva els teclats i salmers originals, i bona part de la mecànica.
Les panderetes també es conservaven, i així va ser possible una reconstrucció dels tubs, fidel a l'estat d'origen.

Les arques de vent també conserven les molles d'origen. Són tan fines que fan que el tacte del teclat sigui extremadament lleuger; 
sempre és una sorpresa (i, de vegades, una frustració) dels organistes visitants. 

Un registre molt poc conegut a Catalunya és el de _Cascavells_. Consisteix en tres tubs petits per cada tecla, 
totalment desafinats, que tocats de manera adequada imiten el so dels cascavells, amb peces de danses per exemple.

La recuperació i reconstrucció de l'orgue va anar a càrrec de Wilfried Praet l'any 1999. 

### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}
