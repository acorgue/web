---
layout: base/orgue
redirect_from:
  - pages/orgues/girona/selva/blanes/santa-maria
  - orgues/blanes
links:
  - nom: Els vuit positius de Salvador Aragonès
    link: https://acorgue.cat/orgues/els-vuit-positius/
---

És el darrer d'«els vuit». Es fa per a la parròquia de Santa Maria de Blandes. És un lloc que Salvador ja coneix, perquè
ja havia pres part en la construcció de l'orgue anterior. L'actual es posa al centre del cor, on abans devia haver-hi
la consola. Durant l'harmonització _in situ_, qui l'assisteix des de les tecles recorda els tips de baixar a la nau que
Aragonès es fa per escoltar el resultat dels ajustos que aplica tub per tub.

Es beneeix i s'inaugura el 21 d'agost de 1957 en l'ofici de la festa petita de Blanes. L'organista que toca en aquesta
ocasió és Josep Maideu (1893–1971), titular de la basílica de Vilafranca del Penedès, tant en qualitat de solista com
acompanyant les veus blanenques de la Capella de Santa Cecília i de l'Escolania de Santa Maria. Costa 125.000 pessetes[^1].

### Disposició

El pedaler sona manllevant del manual el 8′ i el «Principal 4′», dels quals també
es pot fer escoltar separadament l'octava aguda fins a _f_, ja que la tracció d'aquests dos manlleus —pneumàtica— s'ajusta
estrictament a l'àmbit del pedaler[^1]. A causa d'aquests préstecs, no hi ha acoblament del manual al pedal.

{% include disposicions/disposicio.html %}

[^1]: {% include functions/cite-book.html cognom="Escalona i Canyet" nom="Josep Maria" titol="Els orgueners que van viure a Girona. Aragonès" any="2012" pagines="pp. 122–124" ciutat="Girona" editorial="Diputació de Girona" %}
