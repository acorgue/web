---
layout: base/orgue
redirect_from:
  - pages/orgues/barcelona/bergueda/la-pobla-de-lillet/santa-maria
  - orgues/la-pobla-de-lillet

fotos:
  - nom: IMG_7569.webp
    alt: Façana de l'orgue
    portada: 321
  - nom: IMG_7535.webp
    alt: Façana de l'orgue
  - nom: IMG_7534.webp
    alt: Consola
    caption: El banc original es conserva. Va ser retirat per documentar la consola
  - nom: IMG_7531.webp
    alt: Registres i teclats
    caption: >-
      En verd, els registres de pedal; en blanc, del segon manual i en rosa, els del primer, encara que el color
      de les plaquetes d'acoblament digui el contrari. 
  - nom: IMG_7473.webp
    alt: Tubs de l'orgue
  - nom: IMG_7568.webp
    alt: Vista de l'església des de la tribuna del cor on hi ha l'orgue
  - nom: IMG_7593.webp
    alt: Façana de l'església de Santa Maria de la Pobla de Lillet
---

L'orgue fou estrenat el dia de la Mare de Déu del Roser de 1954. Segons sembla, és un orgue Walcker, que el seu 
distribuïdor a Barcelona, Guarro, va instal·lar en un cinema de Barcelona per musicar pel·lícules mudes a principis del 
segle XX. Més tard, fou
adquirit per una família de Santa Maria de Merlès. Als anys quaranta, aquesta família
s'arruïnà i l'orgue fou tret a subhasta. L'adquirí la Pobla de Lillet. El moble actual el féu el fuster del poble, Ramon 
Pericas, quan arribà l'instrument a l'església. Els trossos de motllura que s'hi veuen poden ser restes de la balustrada
antiga o, fins i tot, del moble de l'orgue antic. Posteriorment, fou restaurat per un mossèn de Solsona juntament amb un vilatà.
Aquesta restauració consistí a eliminar la tracció pneumàtica dels registres i substituir-la per una de mecànica mitjançant
fil de fre de bicicleta. El motor ventilador actual també procedeix de Solsona. 

De l'orgue antic, d'abans de la guerra, se'n conserven restes: un secret molt malmès, de 48 canals (C,D-c'''), probablement
de finals del segle XVIII i alguns tubs. 

### Disposició

Les dues primeres octaves del Basson de 8′ són de llengüeta lliure, amb ressonadors de cartró. La resta de tubs són labials. 

Tot i haver-hi la plaqueta de trèmul, no s'ha trobat a l'interior de l'orgue el mecanisme. Potser no es va arribar a muntar
durant el trasllat o bé no ha existit mai. 

Durant la mecanització dels registres, es va utilitzar la palanca de la combinació lliure per la nova acció. En deixar
d'emprar el sistema pneumàtic, es perdé la combinació lliure, les cinc combinacions fixes i el crescendo. 
Quan es cobriren els botons de les combinacions fixes de sota el primer teclat, per alguna raó, no es cobriren tots. Els
botons que hi ha ara no funcionen. 

{% include disposicions/disposicio.html %}

### Galeria fotogràfica

{% include orgues/gallery-grid.html %}
