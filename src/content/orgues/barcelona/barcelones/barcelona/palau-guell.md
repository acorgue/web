---
layout: base/orgue
redirect_from:
  - pages/orgues/barcelona/barcelones/barcelona/palau-guell
  - orgues/palau-guell-barcelona
toc: true

fotos:
  - nom: X-GUELL1.jpg
    alt: Façana de l’orgue
    autor: Blancafort OM ([orguesblancafort.com](https://www.orguesblancafort.com/ca/portfolio/palau-guell/))
    portada: 66%
  - nom: IMG_2442.JPG
    alt: Façana de l’orgue
    autor: Josep Lluís Viladot
  - nom: IMG_2444.JPG
    alt: Façana de l’orgue
    autor: Josep Lluís Viladot
  - nom: IMG_2446.JPG
    alt: Façana de l’orgue
    autor: Josep Lluís Viladot

links:
  - nom: L’orgue del Palau Güell
    link: https://www.palauguell.cat/l-orgue-del-palau-guell
  - nom: Blancafort OM
    link: https://www.orguesblancafort.com/ca/portfolio/palau-guell/
  - nom: Fitxa tècnica
    link: https://www.orguesblancafort.com/w/wp-content/uploads/2018/04/REGISTRES-PGU.pdf
---

### L’orgue original

L’orgue original el va fer Aquilino Amezua ajustant-se al projecte global que Antoni Gaudí ideà per
al Palau Güell, construït entre 1886 i 1890. És en aquest emblemàtic edifici on Gaudí va poder donar
cos als seus pensaments sobre la música, i el paper que l’orgue hi tenia era prou important per
arribar-se a fondre amb l’arquitectura tant a nivell acústic com espacial. El genial arquitecte
emplaça l’art musical al saló central, que és el punt neuràlgic de tot el Palau Güell. Aquest saló
central arrenca del primer pis de l’edifici, s’enlaira fins al cel i ultrapassa les diverses plantes
del palau. A nivell del terra del saló hi ha la consola —dissenyada pel mateix Antoni Gaudí— i en un
replà elevat, la tribuna per a l’orquestra. Cinturant el primer pis s’hi situaven els cors, i al
segon pis, l’orgue, amb les contres disposades per Gaudí en tres de les quatre cares que sostenen la
cúpula. L’any 1936 tota la canonada d’estany va ser confiscada i a partir d’aquesta espoliació
l’orgue ja no s’utilitzarà, només ajudarà a passar les llargues hores al vigilant del torn de nit
que, servint-se dels jocs construïts en fusta, s’hi va poder esplaiar fins que l’any 1994 va ser
retirada la caixa, el seu contingut i els grans tubs de 16′ que hi havia al seu davant a fi de donar
cabuda a un petit orgue de Gabriel Blancafort (1966).

L’orgue del Palau Güell tenia la tracció dels manuals mecànica i, la del cos de pedal, funcionava
mitjançant una combinació de les noves traccions pneumàtiques i elèctriques, cosa que facilità
enormement que Antoni Gaudí pogués combinar els tubs dels seus dos registres segons li dictava la
seva inspirada intel·ligència. L’ús de l’electricitat en l’orgue, doncs, abans va ser aplicada a la
tracció que a l’alimentació, ja que en l’orgue del Palau la figura del manxaire era del tot
imprescindible.[^1]

#### Disposició

{% include disposicions/disposicio.html edifici="palau-guell-amezua" %}

### L’orgue actual

L’any 2011, Albert Blancafort hi va instal·lar un nou orgue aprofitant els tubs de les contres de
16′ que es van salvar de l’orgue d’Amezua.

El saló central del Palau Güell va estar dissenyat per Antoni Gaudí com a espai musical on es
feien concerts, ball i fins i tot missa. Per això el prestigiós orguener Aquilino Amezua va
construir un orgue, que tocava Isabel Güell, filla d’Eusebi Güell, una organista que rebé formació a
París de mans de l’il·lustre organista Eugéne Gigout. La consola estava a baix mentre que l’orgue
estava al sostre del saló a uns 10 metres d’alçada.

Amb motiu de la restauració del Palau Güell, havent desaparegut l’instrument original de la que només
es conserva la consola i les façanes laterals, es va decidir la construcció d’un nou instrument que
havia de respondre a unes necessitats molt diferents de les de finals del S. XIX.

L’espai ha passat de ser un espai privat a un espai públic, un dels principals edificis de Gaudí amb
un flux continuat de visitants i on també es fan activitats culturals com conferències i concerts.
Per aquesta raó es va optar per situar la consola al costat de l’orgue, cosa que permet a l’organista
una execució més acurada. També se’l va dotar amb un sistema de reproducció automàtica que fa sonar
l’orgue cada mitja hora, el que creant un clima sonor molt adient donant un plus de qualitat a la
visita.

Aquest orgue també pot descobrir-se en una funció inèdita: l’espectacle «PARABÒLIC GAUDI», fusió de
projeccions de mapping a la cúpula del saló central, amb el so de l’orgue executat per una -a
moments- poètica i altres moments vertiginosa composició obra del video-artistes Santi Vilanova i
Eloi Maduell.

El paper de l’orgue al Palau Güell es completa amb visites i tallers escolars on els nens acaben
construint un tub d’orgue de fusta d’una gran qualitat i reben el diploma de «Petit Orguener».[^2]

#### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}


[^1]: {% include functions/cite-book.html cognom="Escalona i Canyet" nom="Josep Maria" titol="L’orgue a Catalunya. Història i actualitat" any="2000" pagines="p. 93–97" ciutat="Barcelona" editorial="Generalitat de Catalunya" %}
[^2]: [orguesblancafort.com](https://www.orguesblancafort.com/ca/portfolio/palau-guell/)
