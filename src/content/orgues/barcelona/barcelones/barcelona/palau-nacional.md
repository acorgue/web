---
layout: base/orgue
redirect_from:
  - pages/orgues/barcelona/barcelones/barcelona/palau-nacional
  - orgues/palau-nacional-barcelona

fotos:
- nom: facana-original.jpg
  alt: Façana de l'orgue de 1929
  caption: Façana de l'orgue de 1929, presa el 1955 abans dels treballs de reorganització/ampliació de l'instrument.
  autor: Museu Nacional d'Art de Catalunya ([museunacional.cat](https://www.museunacional.cat/ca/sala-oval-0))
- nom: facana-actual.jpg
  alt: Façana actual de l'orgue
  caption: Façana actual.
  autor: Museu Nacional d'Art de Catalunya ([museunacional.cat](https://www.museunacional.cat/ca/sala-oval-0))
- nom: IMG_8848.JPG
  alt: Façana de l'orgue
  autor: Josep Lluís Viladot
- nom: IMG_8849.JPG
  alt: Façana de l'orgue
  autor: Josep Lluís Viladot
  portada: 73%

links:
  - nom: Sala Oval
    link: https://www.museunacional.cat/ca/sala-oval-0
---

## L'orgue de 1929

L'orgue del Palau Nacional de Montjuïc va ser construït entre 1926 i 1929 per la casa alemanya E. F.
Walcker et Cie per l'Exposició Internacional de 1929 de Barcelona. La casa Walcker, fundada el 1786,
comptava amb un excel·lent prestigi a causa de la llarga llista de distincions atorgades i orgues
construïts, com el del [Palau de la Música Catalana]({% link
orgues/barcelona/barcelones/barcelona/palau-de-la-musica.md %}) que vint-i-un anys enrere
constituïa l'obra 1.353, un número força inferior comparat amb el 2.222 que tenia assignat l'orgue
del gran saló del Palau Nacional.[^1]

### Disposició

{% include disposicions/disposicio.html edifici="palau-nacional-1929" %}

## L'orgue de 1958

L'any 1954 Organería Española, SA, presenta un pressupost que és el germen de tots els treballs de
reforma, ampliació i restauració, dirigida per Paul Franck, que culminaran el 8 de juny de 1958 amb
el concert de presentació de l'actual orgue a càrrec de Fernando Germani, organista del Vaticà i
catedràtic d'orgue i de composició organística del conservatori de Roma.

L'orgue passà de cinc a sis manuals, se suprimien extravagàncies capritxoses, però se n'introduïen
d'altres, com una trompeteria de batalla interior amb cinc jocs sencers, entre els quals un de 16'
i un altre de compost, una corneta amb disposició de plens, una dotzena de 32' de llengüeta…
L'orgue que resultà de la transformació se n'ha dit que és el més gran d'Europa. Actualment, se sap
que aquest orgue és el més gran de l'Estat espanyol, tot i que el més gran en funcionament és el de
la catedral del Buen Pastor a Donostia (San Sebastián), també d'Organería Española, SA.

A causa de la progressiva degradació de l'edifici el 1974, es deixa d'utilitzar de manera definitiva.
Amb motiu de l'acondicionament de l'edifici del Palau Nacional per poder rebre el Museu Nacional
d'Art de Catalunya, el 1991 comencen les obres al saló oval i l'orgue en pateix funestes
conseqüències: trasllat barroer de la consola a un magatzem annex al Palau, acumulació de runa i
porqueria, desaparició de tubs, aixafament de canons metàl·lics i destrucció de panderets, obertura
d'un finestral sense persiana ni porticons a la fonadura de l'orgue, aparedament del conducte
acústic de l'eco… [^1]

### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}

[^1]: {% include functions/cite-book.html prefix="Extracte de l'article sobre l'orgue del Palau Nacional." cognom="Escalona i Canyet" nom="Josep Maria" titol="L'orgue a Catalunya. Història i actualitat" any="2000" pagines="pp. 109-115" ciutat="Barcelona" editorial="Generalitat de Catalunya" %}
