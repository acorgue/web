---
layout: base/orgue
redirect_from:
  - pages/orgues/barcelona/barcelones/barcelona/museu-de-la-musica/zaragozano
  - orgues/museu-de-la-musica-barcelona-aragones

fotos:
  - nom: IMG_20230414_122133455.jpg
    alt: Orgue
    autor: Berenguer Montserrat
    portada: 48%
  - nom: IMG_20230414_122222856.jpg
    alt: Orgue
    autor: Berenguer Montserrat
  - nom: IMG_7523.JPG
    alt: Manxes de l'orgue
    autor: Josep Lluís Viladot

links:
  - nom: Catàleg del museu
    link: https://cataleg.museumusica.bcn.cat/detall/fons_instruments/H310426/?resultsetnav=64f6eb46a5bf9
---

És un orgue fabricat a Aragó durant la segona meitat del segle XVII, d’aquí que sigui conegut com el “zaragozano”. 
El moble de fusta està decorat a base de policromia i d’estucats daurats en forma d’estilitzacions vegetals i elements
geomètrics, sobretot a l’exterior de les portes, que també presenten grafies àrabs. El moble està rematat amb un escut 
heràldic tallat, daurat i policromat, coronat i amb cinc creus, tres de les quals són de Montesa. I la part frontal del 
teclat està ornat amb uns cortinatges i elements florals estucats i policromats amb una imatge de la Verge en un medalló
al centre. 

El teclat està compost per quaranta-dues tecles, de Do1 a La4, fetes de boix tenyit de fosc en les naturals i
les alterades clares, amb la part frontal dentada. És un instrument que funciona amb una mecànica suspesa i pel que fa 
als registres, cal destacar que en aquest orgue conviuen dues tècniques, la del registre sencer i la del registre partit
o mig registre. Aquesta consisteix en el fet que no basta un sol tirador per a cada joc de tubs sinó que en són necessaris 
dos, un per la meitat esquerra del teclat i l’altre per la meitat dreta. Els registres no tenen tirador; l’organista
posa i treu els registres movent els caps de les corredores, que surten pels costats de la caixa. 

És un orgue positiu
de taula, que a diferència del positiu de peu, es col·loca damunt d’una taula i no a peu pla. Fora de la caixa hi ha les
dues manxes cuneïformes i l’ordre del salmer i, en conseqüència, la disposició dels tubs segueix l’ordre natural de les
notes i de les tecles.

### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}