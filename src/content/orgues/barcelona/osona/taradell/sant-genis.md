---
layout: base/orgue
redirect_from:
  - pages/orgues/barcelona/osona/taradell/sant-genis
  - orgues/taradell
links:
  - nom: Els vuit positius de Salvador Aragonès
    link: https://acorgue.cat/orgues/els-vuit-positius/
---

Dins el XXXV Congrés Eucarístic Internacional, celebrat a Barcelona del 27 de maig a l'1 de juny de 1952, al Museu d'Art Modern,
que és al parc de la Ciutadella, té lloc l'Exposició d'Art Religiós Actual, i la Fábrica de Órganos de Nuestra Señora de
Montserrat hi exhibeix un orgue. Forma part dels vuit positius però s'escapa un xic del model que segueixen els quatre
primers. […] És el primer d'un model més gran que també veurà quatre exemplars els dos darrers dels quals, a més,
incorporen un joc de plens.

Aquest «petit però eficaç instrument», de «so clar i net» i «palanca d'expressió molt ben graduada» l'adquireix la Seu
de Manresa a final de 1953, on queda instal·lat el 15 de gener de 1954 pel preu de 80.000 pessetes. Se situa al fons de l'estrada
del presbiteri, dividint en dues parts iguals l'hemicicle del cadirat del cor[^1].

La independència arquitectònica i les dimensions reduïdes d'«els vuit» afavoreixen els canvis d'emplaçament i de propietat, cosa que és difícil que succeeixi als orgues sense aquestes característiques, sobretot i estan inserits a l'edifici que ocupen.
[…] L'orgue de la Seu de Manresa es trasllada a la parròquia de Sant Genís de Taradell. Aquest canvi el propicia l'arribada d'un orgue més gran
a la basílica del Bages, el Puggina, procedent del monestir de Montserrat. Curiosament, els dos orgues s'intercanviaran
els bancs abans d'acomiadar-se i, des que és a Taradell, aquest positiu que es presentà durant el Congrés Eucarístic fa servir
un seient d'estil italià, amb les típiques potes torçades. A la vila d'Osona hi arriba el febrer de 1959, Rabagliati el munta al mig del cor i Aragonès l'afinarà. S'hi sent per primera vegada el 19 de març de 1959.

[…] Posteriorment, per ajustar-se millor a les disposicions litúrgiques del concili II del Vaticà, l'orgue de Taradell
baixa de dalt del cor i s'emplaça a prop del presbiteri[^2].

### Disposició

El pedaler sona manllevant del manual el 8′ i el «Principal 4′», dels quals també
es pot fer escoltar separadament l'octava aguda fins a _f_, ja que la tracció d'aquests dos manlleus —pneumàtica— s'ajusta
estrictament a l'àmbit del pedaler[^1]. A causa d'aquests préstecs, no hi ha acoblament del manual al pedal.

{% include disposicions/disposicio.html %}

[^1]: {% include functions/cite-book.html cognom="Escalona i Canyet" nom="Josep Maria" titol="Els orgueners que van viure a Girona. Aragonès" any="2012" pagines="pp. 119–121" ciutat="Girona" editorial="Diputació de Girona" %}
[^2]: {% include functions/cite-book.html cognom="Escalona i Canyet" nom="Josep Maria" titol="Els orgueners que van viure a Girona. Aragonès" any="2012" pagines="pp. 126–127" ciutat="Girona" editorial="Diputació de Girona" %}
