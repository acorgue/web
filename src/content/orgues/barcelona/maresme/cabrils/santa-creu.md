---
layout: base/orgue
redirect_from:
  - pages/orgues/barcelona/maresme/cabrils/santa-creu
  - orgues/cabrils

fotos:
- nom: IMG_20211123_173033473-edit.jpg
  alt: Façana de l'orgue 
  autor: Berenguer Montserrat
  portada: 50%
---

{% include autor.html autor="Antoni González Mauri" %}

<div markdown="1" class="two-column">

L'orgue de Cabrils ha estat rehabilitat i reestructurat per Organumbcn al nostre taller, entre els anys 2015
i 2021.

Segons es desprèn d'alguns documents antics que hem pogut veure, l'orgue provenia de la parròquia de
Castellar de Vallès. En construir-se la nova església neo-gòtica suposem que es van despendre de
l'instrument. La família Tolrà gestionà el trasllat de l'orgue vell a la parròquia de Cabrils. Analitzant els
elements de l'orgue, podria ser molt factible que el mateix Lope Alberdi, orguener del nou instrument de
Castellar del Vallès, s'encarregués primerament d'instal·lar l'orgue vell a Cabrils, tot i que també ho hauria
pogut fer algun altre orguener contemporani. El que és segur és que la família Tolrà traslladà l'orgue de
Castellar del Vallès a Cabrils, la resta són, encara a dia d'avui, conjectures. Durant la Guerra Civil
Espanyola és salvat de la crema gràcies a la idea d'utilitzar-lo com a instrument per al ball i també es diu
que gràcies a la intercessió del músic Rafael Martínez Valls. Es pot considerar aquest orgue dins del marc
de l'estètica musical romàntica.

Un cop desmuntat l'orgue al taller, hi hem trobat els noms de la família Inchaurbe a l'interior de la manxa
(pg.191), orgueners de Saragossa, pare i fills. Després dels treballs que hem realitzat, hi ha parts del
mateix que segueixen empaperades, a dia d'avui, amb «el Diario Católico» de Saragossa dels anys 1883-
1885 (pgs.191-500). En tots els treballs de rehabilitació s'han preservat aquests elements documentals.
Interpretem que la dificultat d'encabir-lo a Cabrils va propiciar talls en la seva estructura i no podem
assegurar que originalment l'orgue a Castellar del Vallès fos més gran o diferent que el que vam
desmuntar l'any 2015. El que sí que tenim clar és que quan l'orgue va ser instal·lat a Cabrils els salmers
eren sencers, sense teclat partit, tot en un sol teclat. Això no té sentit en absolut per la quantitat de
registres de l'instrument. No tenir la possibilitat de separar-los en dos teclats li feia perdre moltes
possibilitats musicals i de repertori. És per això que sospitem que potser la disposició de l'instrument era
diferent en la seva època original a Castellar del Vallès.

Posteriorment, o en el moment del trasllat, en una intervenció realitzada en una data indeterminada, es
puja el diapasó dels antics tubs afinats mig to baix o similar (415 Hz aprox.) i s'afegeix algun registre nou
amb diapasó alt o «modern» i definitiu (440 Hz aprox.), com per exemple l'Octava4' i els Plens.
Desconeixem si al lloc d'aquests registres substituïts n'hi havia altres d'iguals o no.
Durant les dues últimes dècades del s. XX va patir intervencions desafortunades. Anteriorment, l'orgue
disposava d'un sol teclat, la qual cosa limitava molt l'instrument. Per això la idea que es va prendre de
separar els registres en dos teclats, en principi, ens sembla encertada. La reforma, però, es va dur a terme
de forma molt poc afortunada, amb materials i criteris poc escaients. 

</div>

### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}
