---
layout: base/orgue
redirect_from:
  - pages/orgues/tarragona/priorat/ulldemolins/sant-jaume
  - orgues/ulldemolins

fotos:
- nom: IMG_20210812_185801229-edit.jpg
  alt: Façana de l'orgue
  autor: Berenguer Montserrat
  portada: 56%
- nom: IMG_20210812_192610690-edit.jpg
  alt: Façana de l'orgue
  autor: Berenguer Montserrat
- nom: IMG_20210812_190030674-edit.jpg
  alt: Façana de l'orgue
  autor: Berenguer Montserrat
- nom: orgue-abans-1936.jpg
  alt: Façana de l'orgue abans de 1936
  caption: Façana de l'orgue abans de 1936
---

Orgue reconstruït per Wilfried Praet i Ceos v.z.w entre els anys 1999 i 2008. Els orgueners van deixar una breu història
de l'orgue en quatre etiquetes a la consola perquè tot organista la pugui conèixer fàcilment. És aquesta:

<blockquote class="pluma">
Aquest orgue fou construït vers l'any 1638 pels orgueners Fuentes i Turrises. Tenia un sol teclat amb una cadireta de tubs canonges.
Al segle XVIII es fa reformar totalment canviant el salmer i afegint-hi trompetes horitzontals, probablement per l'Antoni Casas de Reus.
Durant la guerra de 1936 va ser vandalitzat i es van perdre tots els tubs. Després va ser desmuntat perdent la part instrumental i elements de la caixa.
Els anys 1999–2008, Wilfried Praet i l'equip de Ceos v.z.w el van restaurar intentant una reconstrucció de l'orgue original.
</blockquote>

També hi van deixar una curiosa nota d'advertència per a l'organista incaut:

<blockquote class="pluma">
Estimat Organista,<br>
Aquest orgue està afinat segons el temperament mesotònic, típic de la seva època d'origen. Si no passes de tres # o de dos b, gaudiràs dels
seus sons harmoniosos i purs. Si el forces amb tonalitats més alterades, cridarà descontent, i fins i tot udolarà el llop…
</blockquote>

{% include autor.html prefix="Nota sobre la reconstrucció per" autor="Wilfried Praet" %}

Vaig trobar les restes d'aquest orgue guardades a la tribuna. Afortunadament, es conservava una foto
de l'orgue d'abans de 1936, que va permetre una reconstrucció fidel de la caixa. També es conserva el
salmer de l'Orgue Major de Casas; vàrem decidir no tenir-lo en compte per a la reconstrucció de
l'orgue, perquè —tal com es veu a la foto— la instal·lació d'aquest salmer va suposar una
mutilació ben lletja de la caixa antiga.

El documents històrics relatius a la construcció de l'orgue mencionen els noms dels orgueners, però no parla
de la composició de l'instrument. S'estipula que s'havia de fer una cadireta que algun dia podria sonar. Per a la
reconstrucció, vaig seguir una pista que em va donar el nostre col·lega
Gabriel Blancafort: pocs anys abans, els mateixos orgueners havien construït un orgue de dos teclats
a Puigcerdà i, al contracte, es descrivia la seva composició. També vaig apreciar molt els consells de l'organista
sevillà Andrés Cea Galán.

Així vaig arribar a un tipus d'orgue que era, segons sembla, típic de l'època de transició entre
l'orgue «internacional» del segle XVI i l'orgue «ibèric» del segle XVIII: un orgue amb un salmer que
segueix l'ordre dels tubs de façana, amb uns registres sencers i d'altres partits. L'octava curta i el temperament
mesotònic són trets característics.

Es conserven les portes originals de l'orgue. Malauradament, l'estabilitat precària de l'església no permet treure
els tensors que uneixen els murs: per tant, es va decidir fer una còpia de les portes originals per poder-hi fer passar
els cables per entremig.

### Disposició

{% include disposicions/disposicio.html %}

### Galeria fotogràfica

{% include orgues/gallery-grid.html %}
