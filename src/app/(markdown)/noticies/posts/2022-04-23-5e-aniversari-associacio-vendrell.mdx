---
layout: base/noticia
title: "5è aniversari de la fundació de l’Associació d’amics de l’orgue del Vendrell"
slug: 5e-aniversari-associacio-amics-de-l-orgue-del-vendrell
categories: [Notícies]
author: Amics de l’orgue del Vendrell
tags: [Associacions]
columnes: true
---

Els inicis de l’Associació els podem datar
l’any 1981 quan el Departament de Cultura i
mitjans de comunicació servei de música de
la Generalitat de Catalunya va organitzar,
l’estiu del 1981, el primer cicle de concerts
dels Orgues de Catalunya en la que l’orgue
del Vendrell va ser un dels set orgues escollits, entre altres el de Sant Sever de Barcelona, Montblanc, Torredembarra, Talarn...,
amb la finalitat de donar a conèixer el patrimoni organístic. Na Montserrat Torrent va
ser un dels organistes que va tocar al Vendrell aquell any. En Mossèn Josep Maria
Barenys, rector de la parròquia del Sant Salvador del Vendrell, es va posar en contacte amb en Jaume Güell i en Salvador
Guasch, perquè es coordinés amb els organitzadors, l’estada i assajos dels organistes
així com del mateix concert, tasques que en
principi les havien de fer els rectors de les
parròquies.

A partir de l’any 1981 en Jaume Güell va
fer un esbós d’estatuts de patronat per la
conservació i gestió de l’orgue del Vendrell
per poder gestionar, organitzar i coordinar
la utilització de l’orgue en concerts, amb el
Cor Orfeó Parroquial i per l’acompanyament dels cants litúrgics en les diferents
celebracions religioses de la parròquia.
Aquest projecte no es va dur a terme per la
mort prematura i malaurada d’en Jaume
Güell, deixant un buit que va costar molt
d’omplir.

El 1997, amb els auspicis del Mn. Barenys
i la regidoria de Cultura de l’Ajuntament
del Vendrell van animar a en Jordi Lluís
Guitart, en Josep Mitjans i en Salvador
Guasch a constituir una associació, per dinamitzar i consolidar totes les activitats entorn de l’orgue i donar-li una cobertura jurídica adequada.
L’associació finalment es va constituir a la
diada de Sant Jordi, el dia 23 d’abril de 1997.

Els actes que s’organitzaven, a part de mantenir la col·laboració amb el cicle de concerts
“Els Orgues de Catalunya”, va ser la programació de concerts esporàdics i la cura i manteniment de l’instrument, aleshores amb el
suport tècnic del taller Blancafort, orgueners
de Montserrat.

L’any 2008 es crea una nova junta, sota la
presidència d’en Xavier Mercadé, fruit de la
celebració dels 700 anys de la parròquia, per
donar un nou impuls a l’associació i principalment per fer possible el projecte de restauració de l’orgue.

La visita al Vendrell del prestigiós organista
François Delors, estudiós de la nissaga del
Scherrer i coneixedor de l’orgue, va ser determinant per donar la sortida a l’execució
del projecte i a l’autorització del mateix per
part de l’Arquebisbat de Tarragona.

El contracte d’execució de la restauració de
l’orgue finalment es va signar el dia 23 de
gener de 2009 amb el taller d’orgueneria Hermanos Desmottes de Landete (Conca)
Tot seguit i fins al mes d’octubre del 2010 es
van organitzar moltes activitats, conferències,

exposicions, concerts, etc., tots amb la finalitat de recaptar els fons necessaris per sufragar el cost de la restauració. Inclòs es van fer
vendes d’objectes relacionats amb l’orgue,
com cava, mones de pasqua, torrons, etc. En
total es van organitzar uns 220 actes.

El dia 22 d’octubre de 2010 es va dur a terme l’acte de benedicció de la recuperació de
l’instrument a càrrec de l’arquebisbe de Tarragona Jaume pujol i seguidament es van realitzar tres dies de concerts a càrrec dels organistes, Jonatan Carbó, Jordi Vergés
i Juan de la Rubia.

La voluntat de L’Orgue del Vendrell no és
solament dona vida a l’instrument organitzant concerts, apropant l’instrument i la seva història amb visites guiades,
sinó participar de forma activa en la vida cultural i musical. Com per exemple donar a conèixer l’obra i la biografia del
músic vendrellenc Benvingut Socias i Mercadé, en col·laborar amb
el projecte el Vendrell, les gralles, organitzant concursos de composició i a més es va
produir i enregistrar un CD amb l’orgue
restaurat a càrrec de Maria Nacy.

També s’ha col·laborat amb l’edició de llibres amb l’Arxiu Comarcal del Baix Penedès
amb títols com: “Benvingut Socias Mercadé
(1877–1952), un músic vendrellenc per descobrir”, de l’autora Nativitat Castejón, “Jaume
Vidal i Vidal, compositor i graller del Vendrell. Esbós d’un músic” de Jordi Quintana, i
“Silvio Puggina i la restauració desconeguda de l’orgue del Vendrell de 1939”, obra de
Nativitat Castejón, directora de l’Arxiu Comarcal del Baix Penedès, i Xavier Mercadé,
president dels Amics de l’Orgue del Vendrell.

Des de la seva inauguració tots els concerts
es retransmeten en directe per la Televisió
del Vendrell i també es poden veure en streaming per les xarxes de l’orgue.
